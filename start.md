


## Kursplan  

Forelesnings- og seminarplanene inneholder informasjon om tidspunkt, tema, faglærer samt ressurser/oppgaver til hvert tema.  
Innleveringsplanen gir oppgaver, frister og ressurser i forbindelse med obligatoriske innleveringer.  

- [Forelesningsplan](forelesningsplan.html){:target="blank"}
- [Seminarplan](seminarplan.html){:target="blank"}
- [Innleveringsplan](innleveringer.html){:target="blank"}   


[Timeplan](https://timeplan.uit.no/){:target="blank"} på timeplan.uit.no


## Kursbeskrivelse 


SOK-2013 ØKONOMISK GLOBALISERING

Fagansvarlig:
Professor Stein Østbye, e-post: stein.ostbye@uit.no
Seminaransvarlig:
Universitetslektor Chris Andersen, e-post: chris.andersen@uit.no


Administrativt ansvar: studieavdelingen, HHT
Omfang: 10 studiepoeng - 12 forelesninger og 2 seminarer
Første oppmøte: Fredag 18. august kl 12.15 - 14 på HHT rom 2.217 (tema er globalisering - les kapittel 6 (Paul Krugman: Globalization: What Did we Miss?) i Catão og Obstfeld før du kommer (referanse nedenfor))

Samfunnsøkonomisk analyse av globalisering trekker på ulike samfunnsøkonomiske fagområder som er innrettet mot henholdsvis forhold mellom land (internasjonal handel), regionale konsekvenser innad i et land (geografisk økonomi), og en blanding av begge deler med vekt på kvantitative metoder (spatial kvantitativ økonomi).

Forelesningene er delt i to hovedblokker rammet inn av en introduksjonsforelesning om globalisering (pensum fra e-bok tilgjengelig fra biblioteket: Luis Catão og Maurice Obstfeld (red.): Meeting Globalization's Challenges. Princeton University Press 2019) og en avslutningsforelesning med et forsøk på syntese. Første hovedblokk består av 5 forelesninger om handelsteori (pensumbok tilgjengelig på biblioteket og for salg i Akademika: Victor Norman og Linda Orvedal: En liten, åpen økonomi 4. utgave ISBN: 978-82-05-39935-8). Annen hovedblokk består av 3 forelesninger om geografisk økonomi (pensumbok tilgjengelig som e-bok på biblioteket: Kapittel 4 og 5 fra Masahisa Fujita, Paul Krugman og Anthony Venables: The Spatial Economy. MIT-Press 1999) og 2 forelesninger om spatial kvantitativ økonomi (pensum: Stephen Redding og Esteban Rossi-Hansberg (2017) Quantitative Spatial Economics, Annual review of Economics, 9, pp. 21-58). Pensum vil bli supplert med  artikler der det måtte passe. Forbehold om endringer. Det er også planlagt en gjesteforelesning i uke 44 utenom programmet ved førsteamanuensis Øivind Schøyen. Tema, presis tid og sted kommer senere.

Det blir gitt ett seminar etter hver av hovedblokkene med vekt på bruk av R. Første seminar vil ta utgangspunkt i oppgaver basert på Springer Brief heftet (tilgjengelig online open access såvel som på papir): Massimiliano Porto: Using R for Trade Policy Analysis - R Codes for the UNCTAD and WTO Practical Guide. SpringerBriefs in Economics, 2020. Annet seminar vil enten fokusere på spatial statistikk ved bruk av R eller simulering ved bruk av Python. Det skal leveres en elektronisk besvarelse for oppgavene i begge seminarene (arbeidskrav for å ta eksamen er at innleveringene er godkjent av fagansvarlig).

Kurset blir evaluert gjennom en hjemmeeksamen med vanlige bokstavkarakterer (A-F). Det vil ikke være tillatt å bruke ChatGPT eller lignende KI verktøy til å skrive hele eller deler av besvarelsen. 

Mer detaljert plan kommer etterhvert. Denne versjonen: 9. august 2023.



## Faglærerinfo  
- [XX](https://uit.no/ansatte/derek.clark){:target="blank"} (fagansvarlig)
- [YY](https://uit.no/ansatte/person?p_document_id=41418){:target="blank"}



## Administrative spørsmål

For henvendelser av administrative art send e-post til: <hhcampus@hjelp.uit.no>. Der får du hjelp av Handelshøgskolens administrasjon.


## Pensum  

### Pensum til forelesningene

[Leganto](https://bibsys-c.alma.exlibrisgroup.com/leganto/){:target="blank"}  




## Kunngjøringer  

Kunngjøringer og beskjeder legges ut i [Canvas](https://uit.instructure.com/){:target="blank"}.


## Innlevering og eksamen  
  

Frister, oppgaver og ressurser finnes i [innleveringsplan](innleveringer.html){:target="blank"}.    

